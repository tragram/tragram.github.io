---
layout: post
title: OtaOrienteering
date: 2021-09-21 22:09:23 +0300
img_folder: 07-otaorienteering
description: 
img: cover.jpg # Add image post (optional)
fig-caption: # Add figcaption (optional)
tags: []
---
Tak jsem tady zas a se mnou příjde bezpráví -- ačkoliv jsem slíbil příspěvek o škole, odložíme si to o týden a zatím vám kraťoučce povím o akci s názvem OtaOrienteering. Druhý příspěvek mám sice už rozepsaný, ale opět byl šeredně dlouhý, tak jsem si řekl, proč to trochu nerozdělit...

(Vysoká) škola není jen o učení, takže jsme ještě v rámci prvního týdne měli tzv. OtaOrienteering -- po kampusu a Teekkarikylä byly rozmístěné stánky studentských klubů a spolků s aktivitami, snažících se nalákat nové členy. Na této akci mělo své stanoviště cca 120 klubů, což je pro mě něco naprosto neskutečného -- na ČVUT (což je srovnatelné množství studentů, ne-li větší) je jich asi tak 20 a to ještě většina fakultních/kolejních. Pokud bych měl hádat, řekl bych, že je to dáno tím, že tady tolik lidí bydlí na jednom místě a mají tu prostory k pronajmutí.

Spolky jsou tu více "závazné" -- abyste se mohli účastnit aktivit, platíte členský poplatek v nižších desítkách euro ročně. Ale za to můžete mít přístup (podle klubu) k deskovkám nebo klidně k místnosti s kulečníkem a snookerem. Je tu metalový klub, skupina na orienťáky, LGBT friendly spolek (ten jediný zrovna je i na ČVUT), investiční klub nebo skupina nadšenců do aut. Určitě jsem zapomněl na spoustu zajímavých, to prostě nejde takhle najednou shrnout.

Asi nejbizarnější tam byl spolek přátel jezení mražené pizzy -- na jejich stanovišti každá skupina (bylo to organizované i kvůli covidu po skupinách) musela odhadnout, za jak dlouho každý stihne sníst jednu mraženou pizzu. My jsme se sice šeredně netrefili (místo 3 minut jsme ji jedli skoro 5 minut, přičemž nejlepší měli chybu odhadu jen pár sekund), ale aspoň jsme se najedli. Tento klub vznikl prý jako meme -- ze srandy zkusili napsat výrobci těchto populárních mražených pizz, že bych tohle chtěli dělat a jestli by jim PR neposlalo nějaké pizzy zdarma. No a tak měli pár set mražených pizz zdarma. :D To si taky v Česku nedovedu moc představit...

{% include image-gallery.html gallery="07-otaorienteering-gallery" %}
