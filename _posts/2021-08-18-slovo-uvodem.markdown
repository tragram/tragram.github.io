---
layout: post
title: Slovo úvodem
date: 2020-08-18 10:12:00 +0300
img_folder: 00-slovo-uvodem
description: 
img: aalto_logo.png # Add image post (optional)
fig-caption: Logo Aaltovy univerzity # Add figcaption (optional)
tags: [Česko, úvod]
---
Zdravíčko! Vítám vás na svém blogu, kde budu psát o svém Erasmu.
V tomto příspěvku se podělím o to, kam a jak to vlastně jedu a co tam budu dělat.

## Cesta

V plánu je 25.8.2021 (tj. přesně za týden) večer vyrazit nočním autobusem z Florence do Varšavy. 
Dále bude cesta pokračovat přes Vilnius (1 noc), Rigu (2 noci) a Tallinn (2 noci), odkud pojedu trajektem do Helsinek. Cestu se mnou bude absolvovat Marky ([@endlessbibliophile](https://www.instagram.com/endlessbibliophile)), která z Tallinnu poletí zpět do Prahy, aby stihla svůj vlastní Erasmus ve Vídni. Navíc v Rize a Tallinnu budeme mít místní průvodce - Ļenu v Rize a naši společnou kamarádku Matilde v Tallinnu. Z této cesty zde předpokládám bude nejedna fotka! :-)

Jakmile dorazím do Helsinek, čeká mě ještě cesta metrem do "sousedního města", do Espoo. Škola totiž není přímo v Helsinkách, ačkoliv pro všechny praktické záležitosti by klidně být mohla. Tato města (společně s Vantaa a Kauniainen) se totiž už propojila a dokonce do Espoo vede metro, přímo k Aalto. Původně ale předpokládám byly oddělené kvůli zálivu, viz přiložená mapa:

{% include click_image.html filename="helsinki_map.png" caption="Mapa Helsinek a okolních měst" %}

## Bydlení

Jelikož zatím nemáme studentské bydlení, na září máme zaplacený hostel.
Čeká nás tam jeden pokojík pro dva za 800 € se sdílenou kuchyní i koupelnou (pro srovnání, ty studentské za 500-600 € typicky mají dva neprůchozí pokoje, koupelnu + kuchyňský kout na chodbě). 
Hostel je tedy sice dražší, ale o to menší a vzdálenější, takže se to moc vyplatí. :))) 

Ale abych hostelu nekřivdil: jsem rád, že mě po týdnu cestování čeká postel a ne holobyt - studentské byty si člověk musí vybavit od píky. Navíc je to stále v docházkové vzdálenosti (podle Google 10-15 min pěšky) - nic bližšího jsem nikde na volném trhu k pronájmu nenašel. V blízkosti školy jsou totiž hlavně ty byty, které spadají pod studentskou unii Aalto, AYY, kde jsme stále na pořadníku.
Ke dnešnímu dni jsme 20. v pořadí na byt pro dva a já sám jsem ve vedlejší přihlášce 102. na byt pro jednoho. Přikládám screenshot webové stránky, kterou jsem poslední týdny neúspěšně hypnotizoval:

{% include click_image.html filename="domo.png" caption="Čekání na Godota" %}

## Po příjezdu

Po příjezdu 1.9. večer vlastně zatím nemám nic naplánovaného. Jen se tak procházet po městě, možná si zkusit sehnat kolo z druhé ruky a projet se. Až 4.9. mám grilovačku se svou fyzikální gildou - matematiků je asi málo, tak spadají pod fyziky. Ano, nejedu tam studovat robotiku, nýbrž matematiku - to abych si trošku rozšířil obzory. U nás na magisterském studiu už totiž žádnou matematiku nemáme ani povinně volitelnou, což mi přijde smutné. Ale jsem si jistý, že až se budu učit na zkoušku z diferenciální geometrie (tuším někdy v dubnu), tak mi zase přijde smutné tu matematiku mít a budu si říkat, že já blbec radši nejel na Aalto programovat. :D 

Na závěr přikládám ilustrační foto Aalto, školy vzniknuvši v roce 2010 spojením tří velkých univerzit zaměřených na technologii, ekonomiku a umění a design. Cílem prý bylo multidisciplinární vzdělávání, tak jsem na to zvědav - dva takové předměty mám zapsané!

{% include click_image.html filename="aalto.jpg" caption="Ilustrační foto Aalto" %}