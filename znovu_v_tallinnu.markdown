Důvody pro návštěvu Tallinnu jsou dokonce trojí:
### Proč zas Tallinn?
Jak už jsem psal, vyplatí se tam jet na otočku. Počítal jsem s cenou 30 € za zpáteční plavbu (2x tolik, co mě stála cesta sem). Z toho mi vyšlo, že při skutečném rozdílu skoro 2 €/pivo, vyplatí se tam jet už pro 15 piv. 

Zjistil jsem ale, že jsem při nákupu po cestě sem obdržel slevový kupón na denní výlet do Tallinnu. Cena denního výletu se tak dostane na naprosto směšných 5 € a vyplatí se jet už jen pro tři piva. :D Oni teda dokonce dělají i plavby, kde jen vyjedou do mezinárodních vod a pak se zase vrátí...  Je to dost bizarní, protože jízdenka ráno do přístavu a večer z něj vás, pokud je kupujete samostatně, což spousta lidí dělá (dlouhodobé kupóny se moc nevyplatí, pokud nejezdíte alespoň každý druhý den dvě cesty), vyjde na 5.60 €. Ale chápu -- pokud nezdaněné pivo stojí na lodi skoro euro, tak na něm musí rýžovat úplně neskutečně...

Ale jsem rád, že toto není jediný důvod tam jet, protože to je též krásné město. To už jsem líčil v (předchozím příspěvku)[https://tragram.github.io/tallinn/].

Nakonec je tu důvod čistě byrokratický -- pokud se ve Finsku, i jako občan EU, chcete zdržet přes tři měsíce, musíte si zajít na Migri, zacálovat jim 60 € a ještě budete rádi, že se na vás po měsíci čekání dostalo... Kamáradka, (co se mnou do Tallinnu jela?) která studuje joint-degree každý semestr v jiné zemi, seřadila podle stupně byrokracie Estonsko < Francie < Finsko, jen tak pro představu. Výlet do Estonska vám ale počítadlo zresetuje, takže za těch 5 € můžu jezdit do Estonska každý měsíc a ještě mi zbude na jedno pivo ve finské hospodě. :D